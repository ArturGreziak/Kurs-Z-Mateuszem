# Kiedy używać

Kiedy chcesz powiadomić o czymś użytkownika. Koniec.

W zasadzie nie koniec. Jeżeli chcesz coś wypisać dla siebie - np. sprawdzić wartość jakiejś zmiennej - używaj console.log(). Pamiętaj jednak, że użytkownik zazwyczaj nie będzie miał otwartego debuggera, dlatego dla niego takie informacje nie będą widoczne. Tutaj bardziej sprawdzą się powyższe okna.

A kiedy nie używać?

Nie zawsze używanie powyższych okien do komunikacji będzie dobrym rozwiązaniem. A na pewno nie idealnym.

Po pierwsze są one dość "nachalne". Gdy się pokażą, użytkownik nie ma wyjścia i musi kliknąć dany przycisk w ich wnętrzu. Dodatkowo ich wygląd nie jest przez nas stylowany, co przy wielu stronach będzie mocno problematyczne. Odwiedzasz mroczną stronę fantasy, a tu ci nagle wyskakuje biały techniczny alert - i cały klimat szlag trafia.

Kolejnym problemem jest też to, że jak wiele domyślnych funkcjonalności okna te są dość prymitywne. Nie możemy tutaj ograniczyć liczby wpisywanych znaków, nie możemy określić czy osoba powinna wpisywać tylko liczby, czy chociażby dodać maski dla pola (https://imask.js.org/).

Zamiast więc zwykłego odpalenia alert(), czasami warto posiedzieć nad kodem ciut dłużej i zrobić własny ładny modal czy popup. Wszyscy na tym zyskają. Ale do tego przydało by się poznać DOM.

A na koniec z pięści w oko. Bah! Warto zapoznać się z tekstem na stronie https://css-tricks.com/choice-words-about-the-upcoming-deprecation-of-javascript-dialogs/. W skrócie: twórcy Chrome zapowiedzieli wyłączenie powyższych okienek dla stron serwowanych w ramkach (np. Codepen i podobne). Dodatkowo pojawiły się (póki co teoretyczne) pogłoski o potencjalnym całkowitym usunięciu takich okienek.