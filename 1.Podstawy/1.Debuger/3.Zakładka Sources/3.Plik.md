# Zakładka Sources
W zakładce Sources znajdziemy kod z JavaScript, Styli,  grafiki itp. I bedziemy w niej debug kod skryptów. W zakładce Sources znajują się pliki z kdem źródłowym. Jeżeli dany kod jest zminimalizowany (co w dzisiejszych czasach zdarza się bardzo często), możemy skorzystać z ikonki Pretty print, która znajduje się na dole.

![enter image description here](https://kursjs.pl/kurs/debuger/debuger-preety-print.png)

Patrząc na kod JavaScript w zakładce Source możemy klikając na numerach danych linii, by postawić w danym miejscu tak zwane breakpointy. Po odświeżeniu strony lub wykonaniu zdarzenia wykonywanie kodu zatrzyma się we wskazanych miejscach.
Od tej pory będziemy mogli badać każdą zmienną w kodzie. Wystarczy najechać na nią kursorem.

Takie rzeczy będziemy robić w rozdziale o debugowaniu kodu.

Zanim tam jednak przejdziemy dalej, mikro test. Znajdź w zakładce Sources plik test-debuger.js (jest w katalogu kurs/debuger) i postaw tam kilka breakpointów. Następnie odśwież stronę i spróbuj pobadać kilka zmiennych.

![enter image description here](https://kursjs.pl/kurs/debuger/debuger-badanie-bp.png)

Po postawieniu breakpointów na liniach, odświeżeniu strony wykonywanie skryptu się zatrzyma, a sama strona zostanie przykryta szarym tłem. Zatrzymane miejsce będzie reprezentować niebieska linia w kodzie w zakładce Sources.

Tym razem przechodzimy na lewą stronę zakładki Sources.

![enter image description here](https://kursjs.pl/kurs/debuger/debugger-source-left.png)

Na górze tej części mamy kilka zakładek. W zakładce Page wymienione są wszystkie rzeczy, których używa nasza strona. Ale to już wiemy, bo właśnie jej używaliśmy.

Jeżeli pracujemy nad stroną na naszym komputerze, w zakładce Filesystem będziemy mogli dodać folder, w którym się ona znajduje na naszym dysku. Dzięki temu zmiany dokonywane za pomocą debugera, będą wprowadzane bezpośrednio do edytora w którym pracujemy. Nie tylko będziemy mogli edytować kod w zakładce source (trzeba go zapisać za pomocą Ctrl + S), ale też każda zmiana stylów w zakładce Elements zostanie wprowadzona bezpośrednio do plików.
Gdy wejdziemy w tą zakładkę, musimy wybrać folder, w którym mamy stronę nad którą pracujemy. Zostaniemy zapytani, czy zezwalamy na zapis (pytanie pojawi się na górze okna przeglądarki).
Osobiście nie nadużywam tej funkcjonalności, bo jakoś nie mam do niej zaufania. Możliwe, że w przyszłości się do niej przekonam...

Podobne działanie ma zakładka Overrides, z tym, że możemy w niej nadpisywać skrypty i strony na stronach zewnętrznych.

![enter image description here](https://kursjs.pl/kurs/debuger/overrides.png)

Pozostałe zakładki Content Script i Snippets zawierają skrypty odpalane np. przez używane przez nas dodatki, ale też Snippety, czyli kawałki kodu, które możemy sobie zapisać do późniejszego użytku (ale to samo spokojnie możesz robić w swoim edytorze).