# Zakładka Network

Skoro tak dobrze nam idzie omawianie zakładek, przechodzimy do kolejnej.

Zakładka Network służy do badania requestów, czyli zapytań do zasobów. To właśnie tutaj możemy zbadać ile requestów musi być wykonane by nasza strona została wczytana (im mniej tym lepiej).
Dodatkowo możemy badać każdy request z osobna. Będziemy to robić szczególnie w dziale o ajaxie czy ciasteczkach.

Ciekawą opcją w tej zakładce jest możliwość symulowania wolnych łączy lub braku połączenia. Dzięki temu możemy sprawdzić jak nasza strona będzie się wczytywać na wolnych łączach.

![enter image description here](https://kursjs.pl/kurs/debuger/debuger-network.png)

Bardzo ważną opcją jest też opcja preserve log, którą znajdziesz na belce tej zakładki. Działa ona podobnie do tej z zakładki Console, co oznacza, że po jej zaznaczeniu dane z konsoli nie będą czyszczone po odświeżeniu strony, a tylko doklejane do widocznych.

Dodatkowo na górze tej zakładki znajdują się opcje pozwalające filtrować requesty. Przydatne gdy chcemy np. wyszukać tylko pliki ze stylami dołączonymi do strony.

![enter image description here](https://kursjs.pl/kurs/debuger/debuger-newtwork-bar.png)