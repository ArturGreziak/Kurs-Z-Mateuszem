# Zakładka Audits / Lighthouse

Kolejna zakładka jaką chciałbym omówić to zakładka Audits (w nowych wersjach Chrome jej nazwa została zmieniona na Lighthouse).

Istnieje taka strona jak https://developers.google.com/speed/pagespeed/, która służy do sprawdzania strony pod względem dostępności, szybkości wczytywania itp.

Po jej użyciu dostaniemy raport, który będzie zawierał różne porady co powinniśmy poprawić na naszej stronie.

Raportu takiego nie należy traktować jako wyznacznika dobrej strony. To tylko porady jak zoptymalizować działanie naszej strony. Czasami lepsze, czasami gorsze. 100 pkt wcale nie będzie oznaczać, że nasza strona jest idealna i z pewnością odniesie sukces. 100pkt oznacza, że na Google PageSpeed uzyskaliśmy maksimum punktów. Nic więcej, nic mniej.

Ale też warto korzystać z takich stron. Czasami zapomnimy o minimalizacji skryptów, o optymalizacji CSS, o zmniejszeniu wagi grafik itp. Google page speed może nam o tym przypomnieć.

W zakładce Audits możemy przeprowadzić podobne sprawdzenie i dostaniemy całkiem podobne wyniki - nie tylko tyczące się optymalizacji, ale też dostępności czy bezpieczeństwa.

![enter image description here](https://kursjs.pl/kurs/debuger/lighthouse.png)