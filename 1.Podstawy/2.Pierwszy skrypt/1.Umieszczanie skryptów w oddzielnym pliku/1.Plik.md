# Umieszczanie skryptów w oddzielnym pliku

Skrypty możemy wstawiać na stronę na 2 sposoby:

bezpośrednio w kodzie html (jak na powyższym przykładzie)
w oddzielnych plikach .js
Wyobraź sobie, że tak jak w tym kursie chcesz za pomocą JavaScript obsłużyć menu strony.
Gdybyś wstawiał ten skrypt w kod każdej podstrony z osobna, trochę by ci to zajęło.

Gorzej, gdy za jakiś czas ktoś wyśle tobie maila, że masz w tym skrypcie literówkę. Musiałbyś na nowo przeglądać kod wszystkich podstron, poprawiać i dłubać. Da się? Da - tylko po co.

Rozwiązaniem tego problemu jest trzymanie skryptów w oddzielnych plikach .js, a następnie dołączanie ich do strony (czyli podobnie jak w przypadku np. plików css).

Gdy dołączasz skrypt z pliku, wszystko masz w jednym miejscu. Poprawiasz literówkę i poprawione będzie na każdej podstronie, na której ten plik jest dołączany.
Co więcej, od razu wiadomo w jakim miejscu ten skrypt jest - co nie zawsze jest wiadome, gdy kawałki skryptów są rozrzucone po bardzo długich HTML.

Aby przyłączyć plik ze skryptami do naszej strony powinniśmy zastosować dodatkowy atrybut src. Cała treść skryptu powinna trafić do dołączanego pliku js:
```js
<!DOCTYPE html>
<html>
<head>
    <meta charset="UTF-8">
    <title>Document</title>
</head>
<body>
    Lorem ipsum dolor sit amet, consectetur adipisicing elit.
    Odit quia aspernatur optio recusandae, atque, reiciendis
    tempore doloremque temporibus aliquid nemo vitae sint?

    <script src="plik_ze_skryptem.js"></script>
</body>
</html>
```